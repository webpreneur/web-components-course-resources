# Master Crok SZABÁLY

Te vagy a saját **Crok** (kártyalap) **csapatod** (kártyapakli) vezetője, akinek a Nagy Összecsapás során kell bizonyítania tehetségét. A játékot bármennyien játszhatják. Minden játékos saját paklival vehet részt a játékban.

## 1. Pakli összeállítása
Minimum 10 Crok, ajánlott 40 Crok. Ideális esetben a paklik mérete közel egyforma. Egyfajta Crokból egy pakliban 10 laponként egy lehet (pl.: 20 Crok fölött 2, 30 fölött 3 és így tovább).

## 2. A kártya felépítése
Bal felső sarok: a **csoport jele**, mellette a Crok neve.

A szövegmezőben a Crok **képessége**, fölötte annak megnevezése

Alul a számok pedig a Crok **értékei**:
- erő (power)
- intelligencia (intelligence)
- reflex (reflex)

## 3. KEZDÉS
Minden játékos megkeveri és arccal lefelé elhelyezi a saját pakliját melyből a felső 4 lapot a kezébe veszi. Döntsétek el véletlenszerűen, hogy ki legyen az első **támadó játékos**, a többiek a **védők**.

## 4. HARC
Minden harc elején minden játékos húz egy lapot. **A támadó játékos** (aki az előző harcot nyerte), megnevezi a következő harc típusát (erő, intelligencia vagy reflex) és kiteszi az egyik Crokját titkosan (arccal lefelé), majd a többi játékos is kiválaszt és ugyanígy harcba küld egy-egy Crokot. 
**A sorrend:** első a támadó, majd az óramutató járásának megfelelően sorra a többiek (ők a védő játékosok). Miután mindenki tett, egyszerre fel kell fedni a Crokokat. A Támadó játékostól kezdve sorra (az óramutató járása szerint) mindenki használhatja a Crokja képességét (minden képességet csak egyszer). Sorrendtől függetlenül egyből érvényesülnek az Azonnal kezdetű képességek (pl.: Samurai, Priest). A feltételes képességeknél el kell dönteni, hogy használjuk, nem használjuk, vagy később használjuk (**tartalékoljuk**). A tartalékolásnak az az ára, hogy egy nyertes Crokunkat a veszteseink közé tesszük. A tartalékolásokkal és a cserékkel így egy harc alatt többször is ránk kerülhet a sor. Pl.: Ha azt látod, hogy egy sorban utánad következő ellenfeled valószínűleg cserélni fog (Pl. Master, Jungle), akkor neked érdemesebb megvárni a cserét és csak akkor kihasználni a képességed (pl.: Bond, Police). Addig megy körbe-körbe a harc, ameddig mindenki ki nem használta a képességét.
Végül a harcot az nyeri, akinek a harc típusának megfelelő értéke a legnagyobb (Kivéve nyerő képességek beteljesülésekor. Pl.: Plice, Sheriff). A harc végén ha a játékos Crokja nyer, akkor a saját paklija másik oldalára elfektetve rakja el (így láthatóvá válnak a nyertes és vesztes Crokok - könneny eldönthető, hogy ki áll nyerésre). A játék a következő harccal folytatódik. Döntetlen esetén, minden harcoló Crok a vesztesek közé kerül, majd
### Vakharc
mindenki a paklija legfelső lapját (akinek már elfogyott a paklija, az kézből tehet) középre helyezi (arccal lefelé, senki nem nézheti meg). A **döntetlen** kimenetelű harc legutolsó védő játékosa lesz az új támadó játékos, ő választja meg a harc típusát, és a Crokok felfedésétől folytatódik a játék.

## 5. GYŐZELEM
Amin valaki megszerzi a hatodik csoportgyőzelmét, nyer. **Csoportgyőzelmek:** különböző csoportjelű nyertes Crokok. Akkor is vége van a játéknak, ha valaki a legutolsó Crokját is kijátszotta, ekkor az a játékos győz, akinek több nyertese van.

[mastercrokccg](https://mastercrokccg.wordpress.com/2013/01/11/a-kartyajatek-szabalyai/)
